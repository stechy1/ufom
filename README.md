# ufom
Semestrální práce pro předmět Programovací techniky.

## Zadání semestrální práce
Meziplanetární společnost "UFO-medical" zásobuje naši galaxii léky na vesmírný mor. Všech 5 zdrojových centrál, dokáže vyprodukovat dostatečné množství léků pro všechny planety, které zásobují. Zásoby jsou distribuovány jednotlivým planetám v závislosti na přijaté objednávce. Zásoby léků jsou pak rozváženy na měsíční bázi. Samozřejmě čas počítáme ve „hvězdných“ měsících, kdy má každý měsíc 30 dní (24 pozemských hodin), protože na každé planetě trvá lunární měsíc jinak dlouho.  Naše společnost zásobuje dohromady 5000 planet. Každá planeta má 100 tisíc až 10 milionů obyvatel. Jejich počet na jednotlivých planetách je určen normálním rozdělením pravděpodobnosti. Dá se ale říci, že nejvíce planet má kolem 3 milionů obyvatel. Každý obyvatel potřebuje k přežití 1 balení léku na měsíc. Každá planeta je schopna pokrýt měsíčně 20-80% zásob ze svých vlastních zdrojů. Toto číslo se ale každý měsíc mění, protože výroba léku není jednoduchá. Pokud tedy společnost nedokáže daný měsíc na planetu dovézt potřebné léky, tak zemře část obyvatel, pro které domácí produkce nestačí. Pokud počet obyvatel planety klesne pod 40 000, tak se stane pro společnost nezajímavou a přestane sem léky dovážet.   Galaxie má přibližnou rozlohu 800x800 LY (světelných let) a pro zjednodušení se dá zobrazit ve dvou rozměrech. Vzdálenosti mezi jednotlivými planetami jsou minimálně 2 LY. Mezi planetami vedou obchodní cesty. Každá planeta má obchodní cestu s pěti nejbližšími planetami, bohužel ne všechny cesty lze zabezpečit, a tak 20% cest hrozí útok vesmírných pirátů, kteří ukradnou veškerý náklad. Z dlouhodobých statistik společnost zjistila, že šance na přepadení lodi na nebezpečné cestě je 10%.  Společnost disponuje transportními loděmi, které jsou schopny převézt 5 milionů balení léku. Jejich rychlost je 25 LY/den a nakládka i vykládka nákladu trvá 1 den. Loď se po vyložení nákladu vrací do své mateřské základny.

## Cíl semestrální práce
Cílem je simulovat a řídit provoz zásobování planet tak, aby minimalizovali ztráty na životech (respektive maximalizovali zisky z prodeje léků).

